ონლაინ აუქციონი (ვებ არქიტექტურა) - 70 ქულა
თქვენი ამოცანაა მოიფიქროთ ინტერნეტ აუქციონის გამარტივებული ვერსიის ვებ არქიტექტურა. ქვემოთ მოცემულია ძირითადი მოთხოვნები
მომხმარებლების ტიპები
●	ადმინისტრატორი - ადმინისტრატორს უნდა შეეძლოს აუქციონების მენეჯმენტი (დამატება, რედაქტირება, გაუქმება)
ადმინისტრატორის ანგარიშებს ქმნის მხოლოდ სისტემის ადმინისტრაცია (საჯარო რეგისტრაცია ადმინებისთვის არ შეიძლება).
●	მომხმარებელი - მომხმარებელს უნდა შეეძლოს რეგისტრაცია, სისტემაში შესვლა, აუქციონების ძებნა და მონაწილეობა (რაც გულისხმობს ბიდების, ანუ ფასის შედავაზებების გაკეთებას)

აუქციონების მართვა
●	აუქციონის შესახებ უნდა ინახებოდეს შემდეგი მინიმალური ინფორმაცია:
○	სათაური
○	აღწერა
○	სურათები
○	საწყისი ფასი
○	დაწყების და დამთავრების დროები
●	მომხმარებლებს უნდა შეეძლოთ:
○	აუქციონების ძებნა(დროით, სტატუსით, სათაურით…)
○	თითოეული აუქციონის დეტალების ნახვა
○	ბიდების გაკეთება
●	სისტემა უნდა ინახავდეს
○	ბიდების ისტორიას
○	მიმდინარე ყველაზე მაღალი ბიდს და მის ავტორს
●	მოკლედ ახსენით, როგორ უზრუნველყოფდით სისტემაში კონკურენტულობას? მაგალითად რა ზომებს მიიღებდით იმისთვის, რომ ორმა მომხმარებელმა ერთდროულად ვერ შეძლოს გამარჯვებული ბიდის დადება?

ბიდების მართვა
●	ბიდის დადება შესაძლებელია მხოლოდ იმ აუქციონზე, რომელიც აქტიურია (არ დასრულებულა)
●	მიღებული ბიდი უნდა იყოს მიმდინარე ფასზე მაღალი
●	აუქციონის დასრულების შემდეგ, გამარჯვებულია ყველაზე მაღალი ბიდის ავტორი.
●	სისტემამ გამარჯვებულ მომხმარებელს უნდა შეატყობინოს აუქციონის მოგების შესახებ

გაითვალისწინეთ რომ ვებსაიტი დაცული უნდა იყოს, ანუ აუქციონების მართვა მარტო ადმინისტრატორს უნდა შეეძლოთ, ხოლო აუქციონებში მონაწილეობის მიღება - მხოლოდ მომხმარებლებს

ნამუშევრის ორგანიზება:
●	db.txt - ფაილში ჩაწერეთ თუ რა ცხრილები დაგჭირდებათ ბაზაში და თითოეულ ცხრილს რა სქემა ექნება. გამართული SQL-ით აღწერა არ მოგეთხოვებათ, საკმარისია თითოეული ცხრილისთვის ჩამოთვალოთ ველების სახელები, ტიპები, primary და foreign გასაღებები.
●	urls.txt - ფაილში ჩაწერეთ თუ რა URL-ებს მოემსახურება თქვენი იმპლემენტაცია და ყოველ URL-ს მიუთითეთ თუ რომელი სერვლეტი მოემსახურება მას.
●	თითოეულ სერვლეტს მოკლედ მიუთითეთ თუ რა ფუნქციონალს უკეთებს იმპლემენტაციას და როგორ. როგორში იგულისხმება ბაზასთან კავშირს როგორ ამყარებს, სესიაში ინახავს თუ არა რამეს, თავს როგორ იცავს ანუ მომხმარებლების უფლებებს როგორ ამოწმებს. სერვლეტების აღწერები შეგიძლიათ იგივე urls.txt ფაილში გააკეთოთ ან შექმნათ ცალკე java ფაილები. არ მოგეთხოვებათ მათი სრული იმპლემენტაცია, საკმარისია მიუთითოთ სხვადასხვა HTTP ტიპის მოთხოვნებზე როგორ იქცევა.
●	თუ თქვენს იმპლემენტაციას ჭირდება Servlet context-ის ან სესიების გამოყენება, თითოეულისთვის აღწერეთ რას ინახავთ მასში და როგორ იყენებთ.

შეფასებისას ასევე ყურადღება მიექცევა ბაზასთან კავშირს რა ინტერფეისებით და მოდელის კლასებით ააწყობთ. საკმარისია ამ კლასების ინტერფეისების ახსნა, დეტალური იმპლემენტაცია არ არის საჭირო.
